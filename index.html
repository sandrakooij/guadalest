<!DOCTYPE html>
<html>
<head>
  <meta charset="utf-8">
  <title>Guadalest</title>
</head>
<body>
  <header><h1>Het kasteel van Guadalest</h1></header>
  <div>
    <img src="Logo.jpg" alt="Logo Guadalest" title="Logo Guadalest" height="100" width="200">
    <hr>
    <nav>
    <a href="index.html">Homepagina</a>
    <br>
    <a href="info.html">Informatie</a>
    <br>
    <a href="galerij.html">Galerij</a>
    <br>
    </nav>
<hr>
<h4>Algemene informatie over Guadalest</h4>
<p>In het binnenland van de Costa Blanca ligt goed verborgen in de bergen het oude dorpje Guadalest. Het unieke aan Guadalest is dat het dorp op prachtige wijze in de rotsen ge√Øntegreerd is.<br>
<br>
Guadalest ligt op ongeveer een half uur tot drie kwartier rijden van badplaatsen zoals Calpe, Moraira, Altea en Benidorm. Het bijna duizend jaar oude dorp is geheel gesitueerd rondom het kasteel. Het kasteel, simpelweg El Castell de Guadalest genaamd, is jarenlang een belangrijk verdedigingspunt geweest van de Moren tegen de Spanjaarden. Omdat Guadalest alleen via een uit de rotsen uitgehouwde ingang te bereiken was en het kasteel torens had die als een kraaiennest boven de rotsen uitstaken was het eenvoudig te verdedigen. Vanaf het begin van de zeventiende eeuw zwaaien de Spanjaarden de scepter in Guadalest.</p>
<p>In de loop der eeuwen is het dorpje uitgedijd tot buiten de natuurlijke grens die door de rotsen bepaald werd. De meeste bezienswaardigheden bevinden zich echter nog steeds binnen de oude kern van Guadalest. Noemenswaardig zijn behalve het kasteel het sfeervolle marktplein, het stadhuis en de in barokstijl gebouwde kerk. Museumliefhebbers kunnen twee musea bezoeken. Wie Guadalest bezoekt, krijgt tevens een fraai uitzicht op het in de vorige eeuw aangelegde stuwmeer, dat al jarenlang een groot deel van de provincie Alicante van drinkwater voorziet. Wie Guadalest wil bezoeken zal er rekening mee moeten houden dat er nogal wat hoogteverschillen te overbruggen zijn. Voor mensen die slecht ter been zijn is een bezoek aan Guadalest af te raden.</p>
<i>Guadelest. (2022, 2 juni). https://www.mooistedorpjes.nl/spanje/costa-blanca/guadalest/. Geraadpleegd op 2 juni 2022, van https://www.mooistedorpjes.nl/spanje/costa-blanca/guadalest/</i><br>
<br>
<iframe src="https://guadalest.es/" width="560" height="1120"></iframe>
</body>
</html>
